---
permalink: "/en/partner/"
title: "Συνεργασίες"
Μετά από τη μελέτη αυτού του κεφαλαίου θα είστε σε θέση:
- Να εξηγείτε γιατί οι δάσκαλοι στα σχολεία και στα πανεπιστήμια υιοθετούν ή όχι βελτιωμένες τεχνικές διδασκαλίας. 
- Να συνοψίζετε τις μεθόδους που μπορούν να χρησιμοποιηθούν για να επιφέρουν αλλαγές στους εκπαιδευτικούς οργανισμούς.
---


Στην ενότητα [s:community-learn-then-do](#SECTION) αναφέραμε πως το πρώτο βήμα για τη δημιουργία μιας κοινότητας είναι να αποφασίσουμε αν πραγματικά τη χρειαζόμαστε, ή αν θα ήταν πιο αποτελεσματικό να εντασσόμασταν σε μία υφιστάμενη οργάνωση. Όποιον τρόπο και αν επιλέξουμε, ο οργανισμός στον οποίο θα συμμετέχουμε θα χρειαστεί αργά ή γρήγορα να συνεργαστεί με άλλους, περισσότερο καθιερωμένους οργανισμούς: σχολεία, πρωτοβουλίες της κοινότητας, εκκλησίες, δικαστική εξουσία, ή εταιρείες. Αυτό το κεφάλαιο παρουσιάζει αρκετές στρατηγικές για να ξεκαθαρίσετε πως μπορείτε να το κάνετε αυτό, και πότε αξίζει τον κόπο.

Αντίθετα με ότι συμβαίνει στο μεγαλύτερο μέρος αυτού του βιβλίου, αυτό το κεφάλαιο στηρίζεται περισσότερο σε πράγματα που έχω δει παρά σε πράγματα που έχω κάνει. Οι περισσότερες απόπειρες μου να φέρω αλλαγές σε μεγάλους οργανισμούς υπήρξαν μη-παραγωγικές (κάτι που αποτέλεσε έναν από τους λόγους για τους οποίους παράτησα μία θέση σε πανεπιστήμιο για να ξεκινήσω ξανά το [Software Carpentry](http://carpentries.org) το 2010). Αν και οι συνεισφορές είναι καλοδεχούμενες για οποιοδήποτε κομμάτι αυτού του βιβλίου, θα ήμουν ιδιαίτερα ευγνώμων να ακούσω τι έχετε να πείτε για τα ζητήματα που συζητάμε παρακάτω.

## Συνεργασία Με Σχολεία {#s:partner-schools}


Όλοι φοβούνται το άγνωστο και την έκθεση του εαυτού τους. Ως αποτέλεσμα, οι περισσότεροι προτιμούν να αποτύχουν παρά να αλλάξουν. Για παράδειγμα, η Lauren Herckis εξέτασε [γιατί οι καθηγητές πανεπιστημίων δεν υιοθετούν βελτιωμένες τεχνικές διδασκαλίες](https://www.insidehighered.com/news/2017/07/06/anthropologist-studies-why-professors-dont-adopt-innovative-teaching-methods). Βρήκε πως ο κύριος λόγος είναι ο φόβος να φανούν ανόητοι μπροστά στους φοιτητές τους. 
Δευτερεύοντες λόγοι αφορούσαν στο γεγονός πως τα αναπόφευκτα «τραντάγματα» από τις αλλαγές στις μεθόδους διδασκαλίας θα είχαν αρνητική επίδραση στις αξιολογήσεις των μαθημάτων τους, καθώς και στην επιθυμία να συνεχίζουν να μιμούνται τους δασκάλους που είχαν εμπνεύσει τους ίδιους. Δεν έχει νόημα να συζητήσουμε αν αυτά τα ζητήματα είναι «πραγματικά» ή όχι: οι καθηγητές πιστεύουν πως είναι, οπότε κάθε σχέδιο για συνεργασία μαζί τους πρέπει να τα λαμβάνει υπόψη.

Οι [[Bark2015](#CITE)] διεξήγαγαν μία μελέτη δύο φάσεων για το πως οι εκπαιδευτές της επιστήμης των υπολογιστών υιοθετούν νέες πρακτικές διδασκαλίας ως άτομα, μέσα στην οργάνωση τους, και μέσα στην κοινωνία γενικότερα. Απαντήσανε σε τρείς κρίσιμες ερωτήσεις που τους έγιναν:

1. *Πως μαθαίνουν οι καθηγητές για νέες πρακτικές διδασκαλίας;* Τις αναζητούν συνειδητά επειδή έχουν το κίνητρο να επιλύσουν ένα πρόβλημα (συγκεκριμένα την αφοσίωση των φοιτητών), τις μαθαίνουν μέσα από σκόπιμες πρωτοβουλίες των ιδρυμάτων τους, τις μαθαίνουν από συναδέλφους, ή τις ακούνε κατά τις αναμενόμενες *και τις αναπάντεχες* αλληλεπιδράσεις στα συνέδρια (είτε πάνω σε θέματα διδασκαλίας ή σε τεχνικά θέματα).

1. *Γιατί προσπαθούν να τις εφαρμόσουν;* Κάποιες φορές εξαιτίας κινήτρων από τα ιδρύματα τους (π.χ. καινοτομούν να για αυξήσουν τις πιθανότητες προαγωγής τους), αλλά στα ερευνητικά ιδρύματα υπάρχει συχνά μία τάση δυσπιστίας για τη ρητορική σχετικά με τη σημασία της διδασκαλίας. Ένας άλλος σημαντικός λόγος είναι η προσωπική τους ανάλυση κόστους/ωφέλειας: θα τους γλιτώσει κάποιο χρόνο αυτή η καινοτομία; Ένας τρίτος λόγος είναι πως εμπνέονται από παραδείγματα προς μίμηση --- και πάλι όμως, αυτό έχει μεγάλη επίδραση για τις καινοτομίες που στοχεύουν στη βελτίωση της αφοσίωσης και της παρακίνησης παρά στα μαθησιακά αποτελέσματα--- και ένας τέταρτος λόγος είναι οι αξιόπιστες πηγές, π.χ. άνθρωποι που συναντούν σε συνέδρια, οι οποίοι είναι στην ίδια κατάσταση, και οι οποίοι αναφέρουν κάποια επιτυχή υιοθέτηση.

 Οι καθηγητές όμως είχαν κάποιους προβληματισμούς, και για αυτούς τους προβληματισμούς συχνά δεν έβρισκαν απαντήσεις από τους ανθρώπους που υποστήριζαν τις αλλαγές. Ο πρώτος ήταν ο νόμος του Glass: Κάθε νέο εργαλείο ή νέα πρακτική στην αρχή προκαλεί επιβράδυνση. Ένας άλλος είναι πως η πραγματικότητα της χωροθέτησης των αιθουσών δυσχεραίνει πολλές νέες πρακτικές: δεν μπορούν να λειτουργήσουν ομάδες συζητήσεων σε αμφιθέατρα.

   Όμως το πιο αποκαλυπτικό αποτέλεσμα ήταν αυτό: «Παρόλο που οι καθηγητές ήταν οι ίδιοι και ερευνητές, οι καθηγητές της επιστήμης των υπολογιστών στους οποίους μιλήσαμε ως επί το πλείστον δεν πιστεύανε πως τα αποτελέσματα των εκπαιδευτικών μελετών αποτελούσαν αξιόπιστες πηγές ώστε να τα δοκιμάσουνε ως πρακτικές διδασκαλίας». Αυτό έρχεται σε συμφωνία με τα υπόλοιπα ευρήματα: ακόμα και οι άνθρωποι των οποίων ολόκληρες οι καριέρες είναι ταγμένες στην έρευνα, θα αδιαφορήσουν για την έρευνα της εκπαίδευσης. 

1. *Γιατί συνεχίζουν να τις χρησιμοποιούν;* Όπως περιγράφουν οι [[Bark2015](#CITE)], «Η ανατροφοδότηση από τους φοιτητές είναι κρίσιμη», και είναι συχνά ο πιο σημαντικός λόγος για να συνεχιστεί μία πρακτική, ακόμα και αν γνωρίζουμε πως οι αναφορές των φοιτητών δεν συσχετίζονται σημαντικά με τα μαθησιακά αποτελέσματα. (Σημειώστε πως η παρακολούθηση των διαλέξεων από τους φοιτητές θεωρείται ως ένας δείκτης αφοσίωσης).
Ένας άλλος λόγος για τον οποίο διατηρείται η πρακτική είναι οι απαιτήσεις του ιδρύματος, παρόλο που αν αυτός είναι ο κύριος λόγος, οι άνθρωποι συχνά θα παρατήσουν την πρακτική και θα επιστρέψουν σε ότι κάνανε προηγουμένως μόλις εκλείψει το κίνητρο ή η παρακολούθηση τους.


Τα καλά νέα είναι πως μπορείτε να αντιμετωπίσετε αυτά τα προβλήματα συστηματικά, οι [[Baue2015](#CITE)] εξέτασαν την υιοθέτηση νέων ιατρικών τεχνικών από τη Διοίκηση των Βετεράνων των ΗΠΑ. Βρήκαν πως οι πρακτικές που στηρίζονται σε αποδείξεις στην ιατρική χρειάζονται κατά μέσο όρο 17 έτη για να ενσωματωθούν στην καθημερινή γενική πρακτική, και πως μόνο σχεδόν οι μισές από αυτές υιοθετούνται ευρέως. Αυτό το στενάχωρο εύρημα και άλλα τέτοια παρόμοια ευρήματα ώθησαν την ανάπτυξη της [επιστήμης της εφαρμογής](#g:επιστήμη-της-εφαρμογής), η οποία είναι η επιστημονική μελέτη των τρόπων με τους οποίους μπορούμε να πείσουμε τους ανθρώπους να υιοθετούν πραγματικά βελτιωμένες πρακτικές οι οποίες στηρίζονται σε αποδείξεις.

Όπως αναφέραμε στο κεφάλαιο [s:community](#CHAPTER), το σημείο εκκίνησης είναι να ανακαλύψουμε τι πιστεύουν πως χρειάζονται οι άνθρωποι που προσπαθούμε να βοηθήσουμε. Για παράδειγμα, ο [[Yada2016](#CITE)] συνοψίζει τα σχόλια από δασκάλους της πρωτοβάθμιας και της δευτεροβάθμιας εκπαίδευσης σχετικά με την προετοιμασία και την υποστήριξη που αυτοί επιθυμούν: αν και μπορεί να μην ταιριάζουν όλα στην περίπτωση σας, το να πιείτε έναν καφέ με κάποιους ανθρώπους και να τους ακούσετε πριν να μιλήσετε, μπορεί να κάνει τεράστια διαφορά.

Μόλις μάθετε τι χρειάζονται οι άνθρωποι, το επόμενο βήμα είναι να κάνετε αλλαγές σταδιακά, μέσα στα πλαίσια του ίδιου του ιδρύματος. Οι [[Nara2018](#CITE)] περιγράφουν ένα εντατικό προπτυχιακό πρόγραμμα σπουδών τριών ετών βασισμένο σε σφιχτά δεμένους κύκλους και σε διοικητική υποστήριξη το οποίο είχε τριπλάσιους δείκτες αποφοίτησης. Αλλού, οι [[Hu2017](#CITE)] περιγράφουν την επίδραση της εισαγωγής ενός εξάμηνου προγράμματος πιστοποίησης για καθηγητές δευτεροβάθμιας εκπαίδευσης οι οποίοι επιθυμούν να διδάξουν πληροφορική (αντίθετα με το παλαιότερο διετές πρόγραμμα πέντε μαθημάτων).
Ο αριθμός των καθηγητών πληροφορικής παρέμεινε σταθερός από το 2007 μέχρι το 2013, αλλά τετραπλασιάστηκε μετά την εισαγωγή του νέου προγράμματος πιστοποίησης, χωρίς θα θιχτεί η ποιότητα: οι νέοι στην πληροφορική καθηγητές φάνηκαν να είναι το ίδιο αποτελεσματικοί με τους καθηγητές που είχαν μεγαλύτερη κατάρτιση στην πληροφορική κατά τη διδασκαλία του εισαγωγικού μαθήματος της πληροφορικής. Οι συγγραφείς αναφέρουν, «Το μέγεθος του περιεχομένου σχετικού με την πληροφορική που αναφέρουν πως μαθαίνουν οι μαθητές σε αυτό το εισαγωγικό μάθημα φαίνεται να εξαρτάται από το πόσα αυτοί πιστεύαν πως γνώριζαν πριν να παρακολουθήσουν το μάθημα, και φαίνεται πως δεν συσχετίζεται με την εμπειρία των καθηγητών τους στην πληροφορική.»

Γενικότερα, οι [[Borr2014](#CITE)] ταξινομούν τους τρόπους με τους οποίους μπορούν να συμβούν οι αλλαγές στην ανώτατη εκπαίδευση. Οι κατηγορίες καθορίζονται από το αν η αλλαγή είναι ατομική ή αφορά στο σύνολο του συστήματος, και αν αυτή υπαγορεύτηκε (από την κορυφή προς τα κάτω) ή προέκυψε (από τη βάση προς τα πάνω). Το άτομο που προσπαθεί να κάνει τις αλλαγές---και να τις διατηρήσει---έχει διαφορετικό ρόλο σε κάθε περίσταση και πρέπει αντίστοιχα να επιδιώκει διαφορετικές στρατηγικές.

Το άρθρο συνεχίζει εξηγώντας την κάθε μέθοδο με λεπτομέρειες, ενώ οι [[Hend2015a](#CITE),[Hend2015b](#CITE)] παρουσιάζουν τις ίδιες ιδέες με μία πολύ περισσότερο πραγματοποιήσιμη μορφή. Όταν έρχεστε απ’ έξω, πιθανότατα θα ταξινομηθείτε στην κατηγορία Ατομική/Υπαγορευμένη για αρχή, αφού θα προσεγγίζετε τους καθηγητές έναν-έναν και θα προσπαθείτε να κάνετε τις αλλαγές από τη βάση προς τα πάνω. Αν συμβαίνει αυτό, οι στρατηγικές που προτείνουν οι Borrego και Henderson επικεντρώνουν γύρω από το να βάλουμε τους καθηγητές να σκεφτούν για τη διδασκαλία τους, μόνοι τους ή σε ομάδες. Από τη στιγμή που μπορεί να γνωρίζουν περισσότερα για τη διδασκαλία από εσάς, η κατάληξη είναι συχνά να γίνονται συναντήσεις για την επιτόπου κωδικοποίηση ώστε να μάθουν πως να προγραμματίζουν τους εαυτούς τους, και να τους δείξετε κάποιο πρόγραμμα μαθημάτων που πιθανόν θα έχετε έτοιμο. 

## Εργασία Έξω Από Τα Σχολεία {#s:partner-outside}

Τα σχολεία και τα πανεπιστήμια δεν είναι τα μόνα μέρη που οι άνθρωποι πηγαίνουν για να μάθουν προγραμματισμό. Τα τελευταία χρόνια, ένα ολοένα αυξανόμενο πλήθος έχει στραφεί σε εντατικά προγράμματα εκπαίδευσης. Αυτά συνήθως διαρκούν από έναν έως έξι μήνες, τα λειτουργούν ιδιωτικές κερδοσκοπικές εταιρείες, και στοχεύουν σε ανθρώπους που επανεκπαιδεύονται για να ασχοληθούν με τις τεχνολογίες. Κάποια από αυτούς έχουν ιδιαίτερα υψηλή ποιότητα, αλλά κάποια άλλα υπάρχουν κυρίως για αποκομίσουν τα λεφτά από ανθρώπους (συχνά από τάξεις με χαμηλά εισοδήματα) [[McMi2017](#CITE)].

Οι [[Thay2017](#CITE)] πήραν συνεντεύξεις από 26 αποφοίτους τέτοιων προγραμμάτων εκπαίδευσης τα οποία παρέχουν μία δεύτερη ευκαιρία για όσους δεν είχαν προηγουμένως ευκαιρίες να εκπαιδευτούν στην πληροφορική (αν και το γεγονός πως οι συγγραφείς αποκαλούν αυτήν την κατάσταση «δεν είχαν προηγούμενες ευκαιρίες», μας οδηγεί να υποθέσουμε διάφορα πράγματα όταν πρόκειται για ανθρώπους από περιθωριακές κοινωνικές ομάδες). Οι μαθητές των προγραμμάτων εκπαίδευσης έρχονται αντιμέτωποι με μεγάλα προσωπικά κόστη και κινδύνους: σπαταλούν σημαντικό χρόνο, χρήμα, και προσπάθεια πριν, κατά τη διάρκεια, και κατόπιν των προγραμμάτων, και η αλλαγή στη σταδιοδρομία τους μπορεί να χρειαστεί ένα έτος ή και περισσότερο. Αρκετοί συνεντεύκτες ένιωσαν πως τα πιστοποιητικά τους υποτιμήθηκαν από τους εργοδότες, όπως είπε κάποιος, το να πάρεις μία δουλειά σημαίνει πως πρέπει να περάσεις μία συνέντευξη, αλλά αυτοί που σου παίρνουν τη συνέντευξη συχνά δεν εξηγούν τους λόγους απόρριψης, οπότε είναι δύσκολο να γνωρίζεις τι πρέπει να διορθώσεις ή τι άλλο πρέπει να μάθεις. Πολλοί κατέφυγαν σε πρακτική άσκηση (με αμοιβή ή χωρίς) και ξόδεψαν αρκετό χρόνο εμπλουτίζοντας τα χαρτοφυλάκια τους και τις γνωριμίες τους. Τα τρία άτυπα εμπόδια που αναγνωρίστηκαν πιο καθαρά ήταν η γνώση (ή μάλλον η τεχνική φρασεολογία), το σύνδρομο του απατεώνα, και μία αίσθηση πως δεν ταιριάζουν.

Οι [[Burk2018](#CITE)] έψαξαν για αυτό λίγο περισσότερο συγκρίνοντας τις δεξιότητες και τα πιστοποιητικά που αναζητούν οι υπεύθυνοι πρόσληψης προσωπικού στη βιομηχανία τεχνολογιών ανάμεσα σε αυτούς που έχουν κάποιο πτυχίο ανώτατης εκπαίδευσης ή έχουν παρακολουθήσει κάποιο εκπαιδευτικό πρόγραμμα. Πήραν συνεντεύξεις από 15 στελέχη προσλήψεων από εταιρείες διαφόρων μεγεθών και δημιούργησαν κάποιες ομάδες εστίασης, και βρήκαν πως τα στελέχη προσλήψεων δίνουν όλα με τον ίδιο τρόπο έμφαση στις κοινωνικές δεξιότητες (ειδικά στη συνεργασία, στην επικοινωνία, και στην ικανότητα συνεχιζόμενης μάθησης). Πολλές εταιρίες απαιτούσαν κάποιο πτυχίο ανώτατης εκπαίδευσης (αν και όχι απαραίτητα στην πληροφορική), αλλά πολλές δεχόταν επίσης και τους αποφοίτους εκπαιδευτικών προγραμμάτων επειδή ήταν μεγαλύτεροι σε ηλικία ή πιο ώριμοι και επειδή οι γνώσεις τους ήταν περισσότερο επικαιροποιημένες.

Αν προσεγγίζετε μία από αυτές τις ομάδες, η καλύτερη στρατηγική θα μπορούσε να είναι η έμφαση σε αυτά που ξέρετε για τη διδασκαλία παρά σε αυτά που ξέρετε για την τεχνολογία, αφού πολλοί από τους ιδρυτές τους και το προσωπικό τους έχουν γνώσεις πληροφορικής αλλά λίγες γνώσεις ή μηδενική κατάρτιση στην εκπαίδευση. Τα πρώτα κεφάλαια αυτού του βιβλίου ασχολήθηκαν αρκετά με αυτό το ακροατήριο στο παρελθόν, και οι [[Lang2016](#CITE)] περιγράφουν τεχνικές διδασκαλίες βασισμένες σε αποδείξεις οι οποίες μπορούν να εφαρμοστούν με ελάχιστη προσπάθεια και με μικρό κόστος. Αυτές μπορεί να μην έχουν τη μεγαλύτερη επίδραση, αλλά η πραγματοποίηση μερικών εύκολων και γρήγορων επιτυχιών βοηθά στο να στηριχτούν οι μεγαλύτερες και οι περισσότεροι ριψοκίνδυνες προσπάθειες.

## Τελικές Σκέψεις {#s:partner-final}

Είναι αδύνατον να αλλάξετε μεγάλους οργανισμούς από μόνοι σας: Χρειάζεστε συμμάχους, και για να αποκτήσετε συμμάχους, χρειάζεστε τακτική. Ο πλέον χρήσιμος οδηγός που έχω βρει είναι ο [[Mann2015](#CITE)], ο οποίος καταγράφει περισσότερες από τέσσερις ντουζίνες μεθόδους που μπορούν να αξιοποιηθούν στην αρχή, στο τέλος, ή κατά τη διάρκεια του κύκλου της αλλαγής, ή όταν προκύπτει κάποια αντίσταση. Μερικές από τις τακτικές είναι:

Μικρές Επιτυχίες:
: Για να αποφύγετε να σας καταβάλουν οι ασκήσεις και όλα αυτά τα πράγματα που πρέπει να κάνετε όσο ασχολείστε με μία προσπάθεια αλλαγής του οργανισμού, πανηγυρίστε ακόμα και τις μικρές επιτυχίες.


Στον Χώρο Σας:
: Κρατήστε ορατή την νέα ιδέα τοποθετώντας υπενθυμίσεις σε όλο τον οργανισμό.


Σύμβολα:
: Για να κρατήσετε μία νέα ιδέα ζωντανή στη μνήμη κάποιου ατόμου, μοιράστε κάποια σύμβολα τα οποία μπορούν να συνδυαστούν με την εισαγωγή του θέματος.


Υποστηρίξτε τους επιφυλακτικούς:
: Ζητήστε από άτομα που επηρεάζουν ισχυρά τις γνώμες και τα οποία είναι επιφυλακτικά απέναντι στην νέα ιδέα σας να παίξουν τον ρόλο του «επίσημα επιφυλακτικού προσώπου». Αξιοποιήστε τα σχόλια τους για να βελτιώσετε την προσπάθεια σας, ακόμα και δεν αλλάξετε τη γνώμη τους.


Αντίθετα, οι [[Farm2006](#CITE)] προτείνουν χαριτολογώντας δέκα κανόνες για να διασφαλίσετε πως ένα νέο εργαλείο δεν θα υιοθετηθεί, οι οποίοι μπορούν να εφαρμοστούν όλοι και στις νέες πρακτικές διδασκαλίας:

1.	Κάντε το προαιρετικό
1.	Κάνετε οικονομία στην κατάρτιση.
1.	Μην το χρησιμοποιείτε σε κάποιο πραγματικό έργο
1.	Ποτέ μην το ενσωματώσετε.
1.	Χρησιμοποιείστε το σποραδικά
1.	Κάντε το μέρος μιας πρωτοβουλίας πιστοποίησης ποιότητας.
1.	Περιθωριοποιήστε όσους το υποστηρίζουν.
1.	Αξιοποιήστε τα αρχικά σφάλματα.
1.	Επενδύστε λίγα.
1.	Αξιοποιήστε το φόβο, την αβεβαιότητα, την αμφιβολία, την οκνηρία, και την αδράνεια.


Η πιο σημαντική στρατηγική είναι να είστε πρόθυμοι να αλλάξετε τους στόχους σας με βάση όσα μαθαίνετε από τους ανθρώπους που προσπαθείτε να βοηθήσετε. Θα μπορούσε να συμβεί τα εγχειρίδια που τους δείχνουν πως να χρησιμοποιούν τα λογιστικά φύλλα να τους βοηθήσουν πιο γρήγορα και πιο αξιόπιστα από ότι μία εισαγωγή στη JavaScript. Έχω κάνει συχνά το λάθος να μπερδεύω τα πράγματα για τα οποία ήμουνα παθιασμένος με τα πράγματα τα οποία θα έπρεπε να γνωρίζουν άλλοι άνθρωποι. Αν θέλετε πραγματικά να είστε ένας συνεργάτης, να θυμάστε πάντοτε πως η μάθηση και η αλλαγή πρέπει να συμβαίνουν αμφίδρομα.

## Ασκήσεις {#s:partner-exercises}

### Ομαδικές (μικρές ομάδες/30)


Απαντήστε τις ακόλουθες ερωτήσεις μόνος σας και στη συνέχεια συγκρίνατε τις απαντήσεις σας με αυτές που έδωσαν τα υπόλοιπα μέλη της ομάδας σας.

1.	Έχετε κάποιες συμφωνίες ή σχέσεις με άλλες ομάδες;
1.	Θέλετε να έχετε σχέσεις με κάποια από τις υπόλοιπες ομάδες;
1.	Πως θα σας βοηθούσαν οι συνεργασίες (ή οι μη-συνεργασίες) με άλλες ομάδες στο να καταφέρετε τους στόχους σας;
1.	Ποιες είναι οι κρίσιμες σχέσεις συνεργασίας σας;
1.	Είναι αυτοί οι σωστοί συνεργάτες για να πετύχετε τους στόχους σας;
1.	Με ποιες ομάδες ή άτομα θα θέλατε να έχει συμφωνίες ή σχέσεις ο οργανισμός σας;


### Εκπαιδευτικοποίηση (ολόκληρη η τάξη/10)


Οι [[Laba2008](#CITE)] διερευνούν γιατί οι ΗΠΑ και άλλα κράτη συνεχίσουν να προωθούν τη λύση των κοινωνικών προβλημάτων μέσα στους εκπαιδευτικούς οργανισμούς, και γιατί αυτό συνεχίζει να μην δουλεύει. Όπως επισημαίνει, «[η Εκπαίδευση] έχει κάνει πολύ λίγα για την προώθηση της φυλετικής ισότητας, της ισότητας ανάμεσα στις τάξεις και τα φύλα, για την ενίσχυση της δημόσια υγείας, της παραγωγικότητας της οικονομίας, της ορθής συμπεριφοράς των πολιτών, ή για τη μείωση των περιστατικών σεξ κατά την εφηβεία, των θανάτων από τροχαία, της παχυσαρκίας, και της περιβαλλοντολογικής καταστροφής. Στην πραγματικότητα, είχε αρνητική επίδραση σε αυτά τα προβλήματα με πολλούς τρόπους, στερώντας πόρους και ενέργεια από κοινωνικές μεταρρυθμίσεις που ίσως είχαν περισσότερο ουσιαστικές επιπτώσεις». Συνεχίζουν γράφοντας:

> Οπότε πως μπορούμε να δούμε την επιτυχία αυτού του θεσμού με δεδομένη την αποτυχία του να κάνει αυτό που του ζητήσαμε;
> Ένας τρόπος να τη δούμε είναι πως η εκπαίδευση μπορεί να μην κάνει αυτό που της ζητάμε, αλλά κάνει αυτό που θέλουμε.
> Θέλουμε έναν θεσμό που να επιδιώκει τους κοινωνικούς μας στόχους με τέτοιον τρόπο ώστε να ευθυγραμμίζεται
> με τον ατομικισμό στην καρδιά του φιλελεύθερου ιδεώδους, σκοπεύοντας να επιλύσει κοινωνικά προβλήματα αναζητώντας
> να αλλάξει τις καρδιές, τα μυαλά, και τις ικανότητες του κάθε μεμονωμένου μαθητή. Ένας άλλος τρόπος να για τη δούμε,
> είναι πως θέλουμε έναν θεσμό μέσα από τον οποίο μπορούμε να εκφράσουμε τους κοινωνικούς μας στόχους χωρίς να παραβιάζεται
> η αρχή της ατομικής επιλογής που βρίσκεται στον πυρήνα της κοινωνικής δομής, ακόμα και αυτό έχει το κόστος της αποτυχίας
> της επίτευξης αυτών των στόχων. Έτσι η εκπαίδευση μπορεί να εξυπηρετήσει ως ένα σημείο αστικής υπερηφάνειας,
> μία βιτρίνα για τις ιδέες μας, και ένα μέσο για να αφοσιωθούμε σε εμψυχωτικές αλλά εν τέλει επουσιώδεις αντιπαραθέσεις
> για τα εναλλακτικά οράματα της καλής ζωής. Ταυτόχρονα, μπορεί να εξυπηρετήσεις επίσης ως ένας βολικός αποδιοπομπαίος
> τράγος τον οποίο μπορούμε να > κατηγορήσουμε για την αποτυχία του να κατορθώσει τις μεγαλύτερες προσδοκίες για 
> τους εαυτούς μας ως κοινωνία.

Πως ταιριάζουν στο παραπάνω πλαίσιο οι προσπάθειες να διδάξουμε τον υπολογιστικό τρόπος σκέψης (computational thinking) και την αγωγή του ψηφιακού πολίτη (digital citizenship)  στα σχολεία;

### Υιοθέτηση Από Ιδρύματα (Ολόκληρη η τάξη/15)


Ξαναδιαβάστε τη λίστα με τα κίνητρα προς υιοθέτηση νέων πρακτικών που παρουσιάζεται στην ενότητα [s:partner-schools](#SECTION). Ποια από αυτά αφορούν εσάς και τους συναδέλφους σας; Ποια από αυτά δεν ταιριάζουν στο δικό σας πλαίσιο; Σε ποια θα δίνατε μεγαλύτερη έμφαση αν και όταν αλληλεπιδράσετε με άτομα που εργάζονται σε θεσμοθετημένους εκπαιδευτικούς οργανισμούς;

### Κάντε Το να Αποτύχει (μικρές ομάδες/15)


Δουλεύοντας σε μικρές ομάδες, ξαναδιαβάστε τη λίστα με τους τρόπους που εξασφαλίζουν πως τα νέα εργαλεία δεν θα υιοθετηθούν οι οποίοι παρουσιάζονται στην ενότητα [s:partner-final](#SECTION). Ποιους από αυτούς έχετε παρατηρήσει πρόσφατα; Ποιους έχετε πραγματοποιήσει ο ίδιος; Ποια μορφή είχαν;

### Καθοδήγηση (Ολόκληρη η τάξη/15)


Το Ινστιτούτο για την Καθοδήγηση Άφρο-Αμερικανών στην Επιστήμη των Υπολογιστών (Institute for African-American Mentoring in Computer Science) έχει δημοσιεύσει ένα σύντομο σύνολο από οδηγίες για την καθοδήγηση των διδακτορικών φοιτητών, το οποίο μπορείτε να κατεβάσετε από τη διεύθυνση <http://iaamcs.org/guidelines>. Ξοδέψτε μερικά λεπτά για να διαβάσετε τις οδηγίες μόνος σας, και στη συνέχεια δείτε τις όλοι μαζί ως τάξη και βαθμολογήστε τις απόψεις της ομάδας σας ως εξής: +1 (σίγουρα θα το έκανα), -1 (σίγουρα δεν θα το έκανα), και 0 (δεν είμαι σίγουρος ή δεν με αφορά).

{% include links.md %}
